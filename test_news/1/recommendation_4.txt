Catgeory:
देश/प्रदेश

Title:
सुन प्रकरणबारे सरकारको जवाफ माग्ने एमालेको निर्णय

News:
काठमाडौं । प्रमुख प्रतिपक्ष दल नेकपा एमालेले सुन प्रकरणबारे गृहमन्त्री नारायणकाजी श्रेष्ठको जवाफ माग्ने भएको छ । बुधबार बानेश्वरस्थित संसद भवनमा बसेको एमाले संसदीय दलको बैठकले त्रिभुवन अन्तर्राष्ट्रिय विमानस्थलबाट अवैध रूपमा भित्रिएको झण्डै सय किलो सुनबारे गृहमन्त्रीको जवाफ माग्ने निर्णय गरेको हो । सुन प्रकरणमा संलग्नलाई तत्काल पक्राउ गरी कारबाही गर्न संसदमा जोडदार माग गर्ने निर्णय गरिएको एमालेका सांसद रघुजी पन्तले जानकारी दिनुभयो । बैठकमा नेताहरुले सरकारले कुरा ठूला गरेको तर सो प्रकरणको छानबिनलाई गम्भीरतापूर्वक नलिएको बताएका थिए । साउन ३ गते राजश्व अनुसँधान विभागले सो सुन बरामद गरेको थियो ।